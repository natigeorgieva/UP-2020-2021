# Домашна работа 3 

## Задача 1

Решаването на комбинаторни проблеми понякога може да се окаже забъркваща работа, особено когато за пръв път се запознаете с математическия апарат (по ДМ) зад нея, за да не броите всяка възможна комбинация на ръка. Но за разлика от нас компютъра може много бързо да преброи колко са валидните наредби за дадена задача и да ни даде отговор, с който да си сверим (ако не сгрешите кода разбира се..). За това решете следната задача рекурсивно.

Бижутер разполага с 4 вида маниста - g - зелени, b - сини, r - червени, w - бели. Той искал да направил гердан с тях и искал до всяко манисто от един цвят да не седи до него манисто от същия цвят (..-r-g-b-b-w-.. невалидна наредба, има две сини топчета едно до друго). Ако броят на всеки един от цветовете на манистата ви е даден намерете по колко начина бижутера може да нареди манистата на гердана (внимавайте за първото и последното манисто!).

Определете какво ще ви е нужно да подавате на рекурсията и също какво ще е подходящото дъно.

## Задача 2

Леля Пепа се подготвя да ходи на неделния пазар в центъра на селото. За целта си направила списък с нужните продукти. Всеки продукт си го е записала с неговото име, количество и от кой щанд(по име) да си го вземе. 

Всеки един от щандовете си имал име и набор от продукти, които предлага, заедно с тяхната цена и количеството с което разполага.

Щандовете били наредени по главната улица, но не се знаело предварително каква им е последователността преди да стигне до пазара.

Помогнете на леля Пепа, като сортирате нейния списък по последователност на щандовете, така че да не се налага да се връща обратно ако пропусне нещо от разбъркания списък. Също така изчислете колко пари ще се наложи да даде общо и какво и е останало да докупи.

Входа получавате по следния начин:
- Първо броя сергии - 2<=countStalls<=5
- Следват данните за всяка една сергия 
    - Име на сергията
    - Брой продукти
     	- За всеки продукт получавате - име, цена и налично количество
- Следват данните за списъка на леля Пепа
    - Брой продукти
    - За всеки продукт получавате информация - име на продукта, желано количество и име на щанда

Ако в някой щанд има по-малко количество от желаното от леля Пепа, тя изкупува всичко възможно и си записва колко трябва да докупи. Сергиите са подредени както са подадени в реда на подаване на програмата.

Създайте подходящи структури, които да пазят информацията.

Срок за предаване 14.01 (включително)